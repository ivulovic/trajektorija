{"title":"Приватност","description":"О непостојећој интернет приватности","html":"\n<p>\n  Како је чудно да живимо спокојно знајући да нам је сваки корак убележен,\n  да нам је лепши виртуелни од правог света и да не покушавамо да имамо приватност.\n</p>\n\n<p>\n  Признајем да завидим онима који успевају да је сачувају, онима који су више свесни и који не дозвољавају да буду коришћени.\n  И захвалан сам им јер покушавају да допру до нас и личним примером покажу да је могуће живети потпуно самостално.\n</p>\n\n<p>\n  На крају нас убедише да је сасвим нормално немати приватност, јер ми упорно не желимо да се освестимо \n  и схватимо да та два начина бесплатног давања, оно које они нама дају и оно које ми њима дајемо, уопште нису једнака.\n</p>\n\n<p>\n  Зар није чудно што пред свим тим свесно жмуримо, \n  што смо властити живот препустили и што нам уопште није на листи приоритета да га повратимо?\n</p>\n","slug":"privatnost","categories":[{"id":"privatnost","label":"Приватност"}],"date":1618263265064,"metadata":{"title":"Приватност","description":"О непостојећој интернет приватности","keywords":"Приватност","url":"https://trajektorija.com/privatnost","thumb":"https://trajektorija.com/images/posts/privatnost.png","thumbAlt":"Логотип сајта Трајекторија"}}